Per procedere con la trattazione delle superfici è necessario rinfrescare il concetto di _prodotto vettoriale_.
Il prodotto vettoriale è una funzione che associa una coppia di vettori ad un terzo vettore.
In generale se abbiamo 2 vettori il prodotto scalare tra questi è:
$$
\left|\begin{pmatrix}
\vec e_1, & \vec e_2, & \vec e_3 \\
a_1, & a_2, & a_3 \\
b_1, & b_2, & b_3 \\
\end{pmatrix}\right| = (a_2b_3 - a_3b_2,\, a_3b_1 -a_1 b_3,\,a_1b_2 - a_2 b_1)
$$
Questa operazione ha delle peculiarità particolari.

#### Proprietà

- $a \times b = - b \times a$
- $a \times b = \vec 0 \Leftrightarrow a = \lambda b \quad \text{o} \quad b = \lambda a$
- $(a \times b) \cdot c = (b \times c) \cdot a = (c \times a) \cdot b$
da cui consegue anche che:
- $a \times a = \vec 0$
- $a \times \lambda a = \vec 0$
- $(a \times b) \cdot a = 0$
osserva come l'ultima conseguenza deriva dal fatto che il prodotto scalare restituisce un vettore ortogonale ai due di partenza, quindi il prodotto scalare con uno dei due sarà sempre nullo.

Una superficie parametrica non è altro che una funzione:
$$A \subset \mathbb R^2$$
$$\phi: A \to \mathbb R^n \quad \text{continua}$$
E il suo sostegno non sarà altro che l'insieme dei punti che la compongono ovvero:
$$\phi(A) \subset \mathbb R^n$$

#### Insiemi Connessi e Disconnessi

Per definire la regolarità di una curva ci servirà in concetto di insieme _connesso_ e _disconnesso_

Un insieme si dice _disconnesso_ se:
Riesco a trovare due insiemi aperti che ricoprono l'insieme ma i due non hanno intersezione e allo stesso tempo hanno almeno un elemento in comune con l'insieme dato:

- $U \cap V = \emptyset$
- $U \cup V \supseteq A$
- $A \cap U \neq \emptyset \quad \text{e} \quad A \cap V \neq \emptyset$
![[Pasted image 20250504141148.png]]

#### Superfici Regolari

Una superficie regolare è una funzione che va da un insieme $K = \bar A \subset \mathbb R^2$  dove $A$ è un insieme aperto, limitato e connesso con le seguenti proprietà:
$$\phi: K \to \mathbb R^3$$

- $\phi \in C^1(A)$
- $\phi \in C^0(K)$
- $\phi$ iniettiva su $A$
- $\frac{\partial \phi}{\partial x} \times \frac{\partial \phi}{\partial y} \neq \vec 0$
L'ultima proprietà sta a dire che i vettori tangenti alla superficie rispetto alla direzione $x$ e $y$ non sono mai paralleli tra loro o si annullano in qualche punto
Come nel caso delle _curve_ indichiamo con $\phi(K) \subset \mathbb R^3$ il sostegno della superficie.

### Teorema del Dini

Il teorema del dini ci permette di passare in modo agevole da una rappresentazione implicita di una curva ad una esplicita in un intorno di un punto quando si presentano determinate condizioni.
Questo teorema ci assicura della esistenza di una funzione che descrive il luogo degli zeri della nostra superficie come funzione di una singola variabile.
In realtà l'enunciato del teorema non si limita alle sole superfici ma si estende in modo più generale alle funzioni di classe $C^1$

> [!theorem] Teorema del Dini
> Sia $F:A \subset \mathbb R^2 \to \mathbb R$ una funzione di classe $C^1$
> Supponiamo $(x_0, y_0) \in A$ tale che $F(x_0, y_0) = 0$ supponiamo inoltre che la derivata parziale rispetto a $y$ non si annulli in $(x_0, y_0)$.
> Sarà possibile trovare una funzione $g$ che va da un intorno di $x_0 = I$ ad un intorno di $y_0 = J$
> $$I(x_0, y_0) = I \times J$$
> $$g: I \to J \quad | \quad F(x, g(x)) = 0$$
> Inoltre il teorema ci esplicita anche il valore della derivata prima di $g$:
> $$g'(x) = -\frac{\frac{\partial F}{\partial x}(x, g(x))}{{\frac{\partial F}{\partial y}(x, g(x))}}$$
> `\begin{proof}`
> Abbiamo da ipotesi che
> $$\frac{\partial f}{\partial y} (x_0, y_0)\neq 0$$
> Senza perdere di generalità supponiamo che il suo valore sia negativo.
> $$\frac{\partial f}{\partial y} (x_0, y_0) < 0$$
> poiché la funzione $f \in C^1$ si ha che $\frac{\partial f}{\partial y}$ è continua si ha quindi che in un determinato intorno di $(x_0 , y_0)$ la > derivata di $f$ rispetto a $y$ è sempre negativa.
> $$\exists \hat I \times J = \left[x_0 - \hat \delta; x_0 + \hat \delta \right] \times \left[y_0 -  \eta; y_0 + \eta \right]$$
> Dove si ha che:
> $$\forall (x, y) \in \hat I \times J \frac{\partial f}{\partial y} (x, y) < 0$$
> Questo significa che se prendiamo la funzione $y: J \to \mathbb R$ che manda:
> $$y \to F(x_0, y)$$
> è monotona decrescente, e, inoltre, dalle ipotesi si ha che si annulla in $y = y_0$.
> in particolare si avrà quindi che:
> $$F(x_0, y) < 0 \quad \forall y \in (y_0, y_0+\eta]$$
> $$F(x_0, y) > 0 \quad \forall y \in [y_0 -\eta, y_0)$$
> e in particolare:
> $$F(x_0, y_0 + \eta) < 0$$
> $$F(x_0, y_0 - \eta) > 0 $$
> ![[Pasted image 20250509171750.png]]
> Per la continuità di F si avrà anche che esiste un intorno di $x_0$ con le proprietà descritte sopra e quindi avremo che:
> $$\exists I = \left[x_0 - \delta; x_0 + \delta \right]$$
> $$F(x, y_0 + \eta) < 0 \quad \forall x \in I$$
> $$F(x, y_0 - \eta) > 0 \quad \forall x \in I$$
> inoltre la funzione risulta ancora continua quindi, dal _teorema degli zeri_ esisterà una $y$ che annulla $F$
> e inoltre data la sua monotonia sarà anche _unico_:
> $$\exists! \,  y \in [y_0 - \eta; y_0 + \eta]: F(x, y) = 0$$
> e questa $y$ sarà univocamente determinata da $x$
> $$\forall x \in I \quad  \exists!\,  y_x \in [y_0 - \eta; y_0 + \eta]: F(x, y_x) = 0$$
> Passiamo alla seconda parte del teorema
> Vediamo adesso che, se chiamiamo $g$ la funzione che porta $x \to y$ la sua derivata è continua e risulta che
> $$\frac{d}{dx}g =  -\frac{\frac{\partial F}{\partial x}(x, g(x))}{{\frac{\partial F}{\partial y}(x, g(x))}}$$
> Introduciamo per questo una funzione:
> $$H: [0; 1] \to \mathbb R$$dove
> $$H(t) = F(x_1+t(x_2 - x_1); g(x_1) + t(g(x_2) - g(x_1)))$$
> Si tratta della parametrizzazione della retta che porta da $(x_1; g(x_1)) \to (x_2; g(x_2))$.
> dove $x_1$ e $x_2$ sono gli estremi del dominio di $g$, quelli che prima chiamavamo $x_0 - \delta$ e $x_0 + \delta$
> abbiamo naturalmente che:
> $$H(0) = 0 = H(1)$$
> inoltre è una funzione continua perché composizione di continue.
> Calcoliamo la derivata di $H$
> si tratta di integrare una funzione composta:
> $$G(t) = (x_1+t(x_2 - x_1); g(x_1) + t(g(x_2) - g(x_1))$$
> $$G'(t) = (x_2 - x_1; g(x_2) - g(x_1))$$
> mentre il gradiente di $F$ è dato da $$\nabla F = \left(\frac{\partial F}{\partial x}, \frac{\partial F}{\partial y}\right)$$
> La derivata risulterà quindi il prodotto scalare tra $G'(t) \cdot \nabla F$ che risulta:
> $$(x_2 - x_1; g(x_2) - g(x_1)) \, \cdot \, \left(\frac{\partial F}{\partial x}, \frac{\partial F}{\partial y}\right) =  \frac{\partial F}{\partial x}(x_2 - x_1) + \frac{\partial F}{\partial y} (g(x_2) - g(x_1))$$
> Osserviamo che anche $H'$ risulta continua perché dipende solo dalle derivate parziali di $F$ che per ipotesi sono continue.
> Abbiamo le ipotesi per applicare Rolle, sappiamo quindi che $H'(\xi) = 0$.
> Si ha quindi che:
> per un $t = \xi$
> $$\frac{\partial F}{\partial x}(x_1+\xi(x_2 - x_1), g(x_1) + \xi(g(x_2) - g(x_1))(x_2 - x_1) = - \frac{\partial F}{\partial y}(x_1+\xi(x_2 - x_1) , g(x_1) + \xi(g(x_2) - g(x_1)) (g(x_2) - g(x_1))$$
> Poiché $I \times J$ è chiuso e compatto e le derivate di $F$ sono continue esisterà:
> $$\exists M, m: m = \min_{x \in I \times J}\left(\left|\frac{\partial F}{\partial y}(x)\right|\right) \quad M=\max_{x \in I \times J}\left(\left|\frac{\partial F}{\partial x}(x)\right|\right)$$
> Otteniamo quindi che
> $$\frac{\frac{\partial F}{\partial x}(\dots)}{- \frac{\partial F}{\partial y}(\dots) }|x_2 - x_1| = |g(x_2) - g(x_1)|$$
> e quindi che:
> $$|g(x_2) - g(x_1)| \leq \frac{M}{m}|x_2 - x_1|$$
> e quindi $g$ è _lipschitziana_ e di conseguenza continua.
> infine per ottenere la derivata osserviamo che:
> $$\frac{\frac{\partial F}{\partial x}(x_1+\xi(x_2 - x_1), g(x_1) + \xi(g(x_2) - g(x_1))}{- \frac{\partial F}{\partial y}(x_1+\xi(x_2 - x_1) , g(x_1) + \xi(g(x_2) - g(x_1)) } = \frac{(g(x_2) - g(x_1))}{(x_2 - x_1)}$$
> se facciamo tendere $x_2 \to x_1$ otteniamo che $\xi \to 0$ e quindi otteniamo che
> $$g'(x) = \frac{\frac{\partial F}{\partial x}(x, g(x))}{- \frac{\partial F}{\partial y}(x , g(x)) }$$
> Che essendo composizione di funzioni continue $g'$ risulterà continua.
> `\end{proof}`

In particolare questo enunciato ci dice che sarà possibile esplicitare, almeno localmente, una superficie o in particolare, come visto nel _teorema delle curve come funzioni_, una curva come funzione di una variabile
> [!example] Esempio applicativo
> Supponiamo di avere
> $$f(x; y) = x^2 + y^2 - 1$$
> Il grafico di questa funzione rappresenta una circonferenza.
> Sia $(x_0, y_0) = (0, 1)$
> Osserviamo che la funzione $f$ si annulla in questo punto e che inoltre la derivata parziale rispetto alla $y$ è diversa da 0
> Localmente, quindi, sarà possibile esplicitare il grafico di $f$ come una funzione dipendente solo da $x$:
> $$y(x) = \sqrt{1 - x^2}$$
> ![[Pasted image 20250504144605.png]]
> Vediamo come il grafico mostrato rappresenta esattamente il luogo degli zeri della funzione viola

### Osservazione

Se abbiamo una funzione $F$ che soddisfa le ipotesi del _teorema del Dini_ avremo una funzione $y(x): I \to J$ che mappa il luogo degli zeri della funzione $F$
Possiamo definire quindi l'insieme $\Gamma$ che contiene i punti del luogo degli zeri.
$$\Gamma := \{(x, g(x)), x \in I\}$$
Osservo che esiste una curva $\gamma: I \to \mathbb R^2$
$$\gamma(t) = (t, g(t))$$
Dal teorema del Dini si ha anche che la velocità di questa curva sarà:
$$\gamma'(t) = \left(1, -\frac{\frac{\partial F}{\partial x}(x, g(x))}{{\frac{\partial F}{\partial y}(x, g(x))}}\right)$$
Se prendo il $\nabla F = \left(\frac{\partial F}{\partial x}, \frac{\partial F}{\partial y}\right)$ osserviamo che il prodotto scalare tra i due vettori risulta essere:
$$\gamma'(t) \, \cdot \, \nabla F =\left(1, -\frac{\frac{\partial F}{\partial x}(x, g(x))}{{\frac{\partial F}{\partial y}(x, g(x))}}\right) \, \cdot \, \left(\frac{\partial F}{\partial x}, \frac{\partial F}{\partial y}\right) = 0$$
Si scopre quindi che il gradiente di $F$ è sempre normale al luogo degli zeri di $F$ stesso.

> [!theorem]
> Data una funzione $F: A \subset \mathbb R^n \to \mathbb R$ che soddisfa le ipotesi del _teorema del Dini_ dove il suo gradiente non si annulla nel luogo degli zeri si ha che quest'ultimo è normale al luogo degli zeri.

Un'equazione differenziale è un espressione che lega la derivata n-esima di una funzione $u$ con una funzione $F$ che dipende dalle altre derivate della funzione:
Ad esempio possiamo generalizzare questo scrivendo che una generica equazione differenziale è esprimibile come:
$$u^{(n)}(t) = F(t, u ,u', u'', \dots, u^{(n-1)})$$
Dove $F$ sarà quindi una funzione $$F: \mathbb R^n \to \mathbb R$$
Tipicamente ci limitiamo a trovare una soluzione $u$ di un'equazione differenziale in un dominio che notoriamente è un intervallo, saremo interessati a cercare quindi una funzione $$u: I \to \mathbb R$$che soddisfi la nostra equazione.
Solitamente questo tipo di equazioni nascono da problemi fisici come quelli relativi alla _meccanica_ e alla _termodinamica_.

---

se prendiamo ad esempio l'equazione differenziale:
$$u'(t) = f({u(t)}) \cdot g(t)$$
Questa è una classica equazione differenziale a _variabili separabili_.
Un esempio di una funzione di questo tipo è:
$$u'(t) = \sqrt{u(t)}$$
dove quindi appare che $f(u) = \sqrt{u}$ e $g(t) = 1$
per risolvere questo tipo di equazioni differenziali applichiamo questo procedimento:

$$\frac{u'(t)}{\sqrt{u(t)}} = 1$$
integrando entrambi i lati dell'equazione otteniamo che:
$$\int\frac{u'(t)}{\sqrt{u(t)}} dt = \int1 dt$$
Applicando una sostituzione $u(t) = u$ si ha che
$$\int\frac{1}{\sqrt{u}} du = t + c$$
$${2}{\sqrt{u}} = t + c$$
e quindi che:
$$u(t) = \frac{(t + c)^2}{4}$$
Se fissiamo un valore iniziale per cui la funzione $u$ deve _passare_ $(t_0, u_0)$ si ha che possiamo trovare una soluzione alla nostra equazione.

---

# Una osservazione importante

Una equazione differenziale ordinaria (ovvero che coinvolge una funzione $u$ di una variabile) di ordine $n$ può sempre essere ricondotta ad una funzione differenziale di ordine $1$ vettoriale:
infatti se consideriamo una generica equazione differenziale si ha che questa sarà della forma:
$$u^{(n)}(t) = F(t, u', u'', \dots, u^{(n-1)})$$
Se consideriamo il vettore $V \in \mathbb R^n$ definito come:
$$V_1 = u, \, \dots \, , \, V_n = u^{(n - 1)}$$
Abbiamo che l'equazione differenziale è riscrivibile come:
$$\begin{cases} V_1' = u' = V_2 \\ V_2' = u'' = V_3 \\ \dots \\V_n' = F(t,u, u', u'', \dots, u^{(n-1)})  \end{cases} $$
Possiamo scrivere la nostra equazione differenziale come:
$$V' = f(t, V)$$
ovvero come una equazione differenziale di ordine $1$
Dove:
$$f: I \times \mathbb R^n \to \mathbb R^n$$
Risulterà quindi che qualunque equazione differenziale ordinaria sarà esprimibile come:
$$\begin{cases} u'(t) = f(t, u) \\ u(t_0) = u_0 \end{cases}$$
Dove:
$$u: \mathbb R \to \mathbb R^n \quad f: I \times \mathbb R^n \to \mathbb R^n \quad (t_0, u_0) \in I \times \mathbb R^n$$

---

# Teorema di Esistenza e Unicità delle Soluzioni locali del Problema di Cauchy

Per trattare questo argomento sarà necessario rinfrescare il concetto di _locale lipshipizianità_ rispetto ad una variabile di una funzione $f: I \times \mathbb R^n \to \mathbb R^n$
> [!remark]+ Funzioni Lipshipziane
>
Diremo, infatti, che una funzione $f(t, u)$ di questo tipo è _localmente lipshipziana_ rispetto alla variabile $u$ se esiste un intorno $U$ del punto $(\bar t, \bar u)$:
$$\exists c > 0: \quad \|f(t, u) - f(t, v)\| \leq c \, \|u - v\| \quad \forall (t, u) \in U $$
Si può dimostrare che condizione necessaria e sufficiente affinché una funzione $g(t)$ è _lipshipziana_ è far vedere che $g'(t)$ è limitata:
`\begin{proof}`
$$|g(u) - g(v)| = \left|\int_u^v g'(s)\right| \, ds \leq \int_u^v |g'(s)| \, ds \leq \int_u^v C \, ds = C(u - v) = C |u - v|$$
`\end{proof}`

> [!theorem] Enunciato per il 1° ordine
> Sia $f: A \subset (I \times \mathbb R) \to \mathbb R$ una funzione di classe $\mathcal C^1$, e quindi _lipshipziana_ per la seconda variabile, e siano $(t_0, u_0) \in A$
> sia dato il seguente _problema di Cauchy_
> $$\begin{cases} u'(t) = f(t, u(t)) \\ u(t_0) = u_0\end{cases}\tag{*}$$
> Si avrà allora che:
> $$\exists \, r_0 : \, \exists! \, u:(t_0 - r_0, t_0 + r_0) \to [u_0 - \rho, u_0 - \rho] \, \text{soluzione del sistema}$$
> `\begin{proof}`
> Osserviamo preliminarmente che la funzione $u$ che stiamo cercando sarà sicuramente di classe $\mathcal C^0$ infatti questa (funzione di una variabile) è derivabile, e quindi continua.
> Inoltre la funzione $f(t, u(t))$ risulterà continua poiché composizioni di continue, si avrà quindi che la funzione $u'(t) = f(t, u(t))$ sarà continua, dimostrando quindi che:
> $$u \in \mathcal C^1$$
> Abbiamo inoltre che il problema di Cauchy $(*)$ è equivalente ad un altro problema:
> osserviamo infatti poiché $u \in \mathcal C^1$ vale il teorema fondamentale del calcolo integrale:
> $$u(t) - u_0 = \int_{t_0}^tu'(s) \, ds = \int_{t_0}^t  f(s, u(s))  \, ds$$
> e quindi che:
> $$u(t) = \int_{t_0}^t  f(s, u(s))  \, ds \, + \, u_0 \tag{**}$$
> Viceversa si ha che se deriviamo $u'$ si rispetta il sistema e che $u(t_0) = u_0$
> Nel teorema considereremo, quindi questo problema del tutto equivalente.
> **Passo 1**
> Definiamo un rettangolo $R' = [t_0 - r, t_0 + r]\times[u_0 - \rho, u_0 + \rho]$ in modo che $R' \subset A$
> Poiché la funzione $u$ è di classe $\mathcal{C}^1$ esisterà sempre
> $$M := \max_{x \in R'}(|f(x)|)$$
> $$L := \max_{x \in R'}\left(\left|\frac{\partial f(x)}{\partial u}\right|\right)$$
> Possiamo definire adesso una successione di funzioni $u_k$:
> $$u_k(t) := \begin{cases}u_0 && k = 0 \\ u_0 + \int_{t_0}^tf(s, u_{k-1}(s)) \, ds && k \neq 0\end{cases}$$
> Possiamo inoltre definire il valore $r_0$
> $$r_0 := \min\left(r, \frac{\rho}{M}\right)$$
> **Passo 2 (Codominio)**
> Osserviamo che il codominio di queste funzioni è $$Cod(u_k) = [u_0 - \rho, u_0 + \rho]$$
> Si ha infatti che:
> $$|u_k(t) - u_0| < \rho$$
> Lo faremo vedere per induzione, si ha infatti che per $k = 0$ la tesi è vera $0 < \rho$
> Facciamo vedere adesso il passo induttivo
> Si ha infatti che:
> $$|u_{k + 1}(t) - u_0| = \left|\int_{t_0}^t f(s, u_k(s)) \, ds\right| \overset{t>t_0}{\leq} \int_{t_0}^t |f(s, u_k(s))| \, ds \overset{u_k \in [u_0-\rho, u_0+\rho]}\leq M(t - t_0) \leq M \frac{\rho}{M} = \rho$$
> Si dimostra in modo analogo per $t < t_0$
> **Passo 3 (Distanza)**
> Osserviamo anche che la distanza tra due funzioni consecutive non supera mai una certa soglia:
> $$|u_k(t) - u_{k-1}(t)| \leq ML^{k-1}\frac{|t-t_0|^k}{k!}$$
> Sempre per induzione si ha che per $k = 1$ si ha la tesi infatti:
> $$\left|\int_{t_0}^t f(s, u_1(s)) \, ds\right| \overset{t>t_0}{\leq} \int_{t_0}^t |f(s, u_1(s))| \, ds \leq M(t - t_0) = M|t-t_0|$$
> Il passo induttivo:
> $$|u_{k+1}(t) - u_{k}(t)| = \left|\int_{t_0}^t f(s, u_k(s))) - f(s, u_{k - 1}(s))\, ds\right| \overset{t>t_0}\leq \int_{t_0}^t |f(s, u_k(s))) - f(s, u_{k - 1}(s))|\, ds \overset{\text{lip}}\leq L\int_{t_0}^t |u_k(s) - u_{k-1}(s)| \, ds$$
> Utilizzando adesso l'ipotesi induttiva e integrando si ha che:
> $$\dots \leq ML^{k}\int_{t_0}^t\frac{|t-t_0|^k}{k!}\, ds = ML^{k}\frac{|t-t_0|^{k+1}}{(k+1)!}$$
> **Passo 4**
> Grazie al _Passo 3_ osserviamo che la serie degli $u_k$ [[4.1 Successioni di Funzioni|converge uniformemente]], si ha infatti che:
> $$\sum_{k \geq 1}\|u_k - u_{k-1}\|_{\infty}$$ [[4.2 Serie di Funzioni|convege totalmente]] e quindi le sue somme parziali convergono uniformemente, ma le somme parziali sono:
> $$\sum_{0< k\leq n}u_k - u_{k-1} = u_k - u_0$$
> E si ha quindi che $u_k \overset{\text{unif}}\to u$
> Per il passo 2 questa funzione ha $Cod(u) = [u_0 - \rho, u_0 + \rho]$ e inoltre soddisfa il problema di Cauchy $(**)$:
> Osserviamo che $f(s, u_{k-1}(s)) \to f(s, u(s))$ uniformemente:
> $$\|f(s, u_{n-1}(s)) - f(s, u(s))\|_\infty \leq L \|u_{n-1}(s) - u(s)\|_\infty \to 0$$
> Questo ci è necessario per passare al limite all'interno dell'integrale.
> Facendo tendere la successione $u_k$ all'infinito si ha quindi che:
> $$u(t) = \int_{t_0}^t  f(s, u(s))  \, ds \, + \, u_0$$
> E quindi che $u(t)$ è soluzione del problema di Cauchy
> **Step 5 (Unicità)**
> Supponiamo di avere $u$ e $v$ funzioni che soddisfano entrambe il problema di Cauchy.
> Poiché entrambe soddisfano il problema si avrà che $u(t_0) = v(t_0)$
> $$ |u(t) - v(t)| = \left| \int_{t_0}^t f(s, u(s)) \,ds - \int_{t_0}^t f(s, v(s)) \,ds \right| \quad t \in [t_0, T] $$ $$ = \left| \int_{t_0}^t (f(s, u(s)) - f(s, v(s))) \,ds \right| \le \int_{t_0}^t |f(s, u(s)) - f(s, v(s))| \,ds \le \int_{t_0}^t L|u(s) - v(s)| \,ds $$ $$ = L \int_{t_0}^t |u(s) - v(s)| \,ds $$
> Osserviamo che:
> $$|u(s) - v(s)| \le \|u - v\|_{\infty, [t^+, \bar{t}]}$$
> E quindi
> $$\dots \le \int_{t^+}^{\bar{t}} L\|u - v\|_{\infty, [t^+, \bar{t}]} \,ds = L\|u - v\|_{\infty, [t^+, \bar{t}]} (\bar{t} - t^+)$$
> Passando anche a sinistra al sup si ha che:
> $$\|u - v\|_{\infty, [t^+, \bar{t}]} \leq L\|u - v\|_{\infty, [t^+, \bar{t}]} (\bar{t} - t^+)$$
> e poiché posso scegliere il valore di $\bar t > t^+$ ottengo un assurdo:
> $$1 \leq L(\bar{t} - t^+)$$Scegliendo $\bar t = t^+ + \frac{1}{2L}$
> $$1 \leq \frac{1}{2}$$
> Questo implica che il valore di $\|u - v\|_\infty = 0$
> `\end{proof}`

---

Cosa succede in una _equazione differenziale_ di grado diverso da 1?
Si ha che il teorema è estendibile nella seguente forma:
> [!theorem] Esistenza e unicità delle soluzioni del Problema di Cauchy
> Sia $A \subset \underbrace{\mathbb R}_t \times \underbrace{\mathbb R^n}_u$
> sia $$f: A \to \mathbb R^n$$
> _continua_ e _lipshipziana_ per la variabile $u$
> E sia $(t_0 , u_0) \in A$
> Allora il problema di Cauchy:
> $$\begin{cases}u'(t) = f(t, u(t))\\ u(t_0) = u_0\end{cases}$$
> è tale che $$\exists r_0 > 0: \exists! u:(t_0-r_0, r_0+r_0)\to \mathbb R^n: \text{soddisfa il problema di Cauchy}$$

^9a1096

Poiché posso sempre scrivere una generica equazione differenziale ordinaria come una equazione differenziale ordinaria del primo ordine allora possiamo estendere il teorema a tutte le equazioni differenziali ordinarie.

**Osservazione:**
Dobbiamo comunque soddisfare le _ipotesi_ del [[#^9a1096]], in particolare la _lipshipzianità_ di $f$.
Nel passaggio di [[6.1 Equazioni Differenziali#Una osservazione importante|conversione]] ad una equazione vettoriale ordinaria di ordine 1 abbiamo trasformato la funzione $F$ in una funzione $f: \mathbb R^{n+1} \to \mathbb R$ nel seguente modo:
$$f(x, u, u', \dots,u^{n-1}) = (u', u'', \dots, u^{n-1}, F(x, u, u', \dots, u^{k-1}))$$

Si osserva come le prime $n-1$ coordinate non presentano problemi in questo senso, si ha quindi che:
$$\boxed{f \, \text{lip. per U} \Leftrightarrow F \, \text{lip. per U}}$$
Inoltre osserviamo come si trasforma il vincolo per ottenere l'unicità della funzione.
Si ha che se chiamiamo $U(t) = (u, u', \dots, u^{n-1})$
$$U(t_0) = U_0$$
dove $U_0 = (u_0^1, u_0^2, \dots, u_0^n)$.
Si avrà quindi che per avere una soluzione unica dovrò fissare le derivate fino alla $n-1$, il problema di Cauchy diventa quindi:
$$\begin{cases}u^{(n)}(t) = f(t, u(t), u'(t), \dots, u^{(n-1)}(t))\\ u(t_0) = u_0^1 \\ u'(t_0) = u_0^2\\ \dots\\ u^{(n-1)} = u_0^n\end{cases}$$
Una equazione differenziale di ordine $n$ che fissa le prime $n-1$ derivate dove la funzione $f$ risulta _localmente lipshipziana_ rispetto ad $u, u', \dots, u^{(n-1)}$ ammette una unica soluzione locale.
